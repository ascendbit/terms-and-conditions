<!DOCTYPE html>
<html lang="th">
<head>
 <title>เงื่อนไขการให้บริการ ABC Wallet</title>
 <meta name="viewport" content="width=device-width, initial-scale=1">
 <link rel="stylesheet" href="./files/styles.css">
</head>
<body>
<div class="row">
  <div class="column"><img class="menu-logo" src="./files/abc-logo.png"></div>
  <div class="column, menu-lang">
    <a href="./index.html">ไทย</a> | 
    <a href="./index-en.html">English</a>
  </div>
</div>
<h1><span>เงื่อนไขการให้บริการ ABC Wallet</span></h1>
<p>เงื่อนไขการให้บริการ ABC Wallet (ซึ่งต่อไปนี้จะเรียกว่า “<strong>เงื่อนไขการให้บริการ</strong>”) นี้เป็นข้อตกลงระหว่าง บริษัท แอสเซนด์ บิท จำกัด ซึ่งมีสำนักงานใหญ่ตั้งอยู่เลขที่ 101 ทรู ดิจิทัล พาร์ค อาคารฟีนิกซ์ ชั้น 10 ถนนสุขุมวิท แขวงบางจาก เขตพระโขนง กรุงเทพมหานคร 10260 (ซึ่งต่อไปนี้จะเรียกว่า “<strong>บริษัท</strong>”) ฝ่ายหนึ่ง กับ ผู้ใช้บริการ ABC Wallet (ซึ่งต่อไปนี้จะเรียกว่า “<strong>ผู้ใช้บริการ</strong>”) อีกฝ่ายหนึ่ง เพื่อใช้บริการ ABC Wallet (ซึ่งต่อไปนี้จะเรียกว่า “<strong>บริการ</strong>”) โดยผู้ใช้บริการสามารถส่ง รับ และเก็บสินทรัพย์ดิจิทัลและข้อมูลอิเล็กทรอนิกส์ใด ๆ บที่เว็บไซต์ของบริษัทรองรับผู้ใช้บริการ (ซึ่งต่อไปนี้จะเรียกว่า “<strong>สินทรัพย์ดิจิทัล</strong>”) ผ่านแอปพลิเคชัน ABC Wallet (ซึ่งต่อไปนี้จะเรียกว่า “<strong>แอปพลิเคชัน</strong>”) ผู้ใช้บริการมีหน้าที่ทําความเข้าใจอย่างละเอียดก่อนการใช้บริการ และคอยตรวจสอบเงื่อนไขการให้บริการนี้อย่างสม่ำเสมอ หากมีข้อสงสัยเกี่ยวกับบริการ ผู้ใช้บริการสามารถติดต่อสอบถามได้ผ่านช่องทาง ABC Customer Care หรือช่องทางอื่นตามที่บริษัทกำหนด</p>
<h2>1. ข้อกําหนดทั่วไป</h2>
<p>1.1 ผู้ใช้บริการตกลงที่จะปฏิบัติและผูกพันตามเงื่อนไขการให้บริการ ซึ่งการใช้บริการของผู้ใช้บริการถือเป็นการยอมรับเงื่อนไขการให้บริการนี้ โดยบริษัทอาจแก้ไข หรือเพิ่มเติมเงื่อนไขการให้บริการได้ ไม่ว่าในเวลาใด โดยบริษัทจะแจ้งให้ผู้ใช้บริการทราบ และการที่ผู้ใช้บริการใช้บริการต่อไปภายหลังจากที่มีการแก้ไข หรือเพิ่มเติมดังกล่าว ย่อมถือเป็นการยอมรับการแก้ไข หรือเพิ่มเติมในแต่ละครั้ง</p>
<p>1.2 เว้นแต่จะได้มีการแจ้ง หรือกําหนดไว้เป็นอย่างอื่น คุณลักษณะใหม่ ๆ ที่ได้แก้ไข เพิ่มเติม หรือปรับปรุงในบริการให้ถือว่าอยู่ภายใต้เงื่อนไขการให้บริการฉบับนี้ทั้งสิ้น</p>
<p>1.3 บริษัทสงวนสิทธิ์ในการปรับปรุงหรือยกเลิกบริการ หรือส่วนใดส่วนหนึ่งของบริการ ไม่ว่าจะเป็นการชั่วคราว หรือตลอดไปได้ตลอดเวลา โดยบริษัทจะแจ้งให้ทราบล่วงหน้า แต่ทั้งนี้ การยกเลิกหรือระงับบริการ หรือส่วนใดส่วนหนึ่งของบริการ ย่อมไม่กระทบถึงหนี้ใดๆ ที่ผู้ใช้บริการยังคงค้างชำระอยู่กับบริษัท รวมทั้ง ไม่เป็นการลบล้างสิทธิหรือความรับผิดใด ๆ ที่บริษัทและผู้ใช้บริการมีอยู่ หรือได้เกิดขึ้นก่อนวันที่มีผลของการยกเลิกหรือระงับบริการ หรือส่วนใดส่วนหนึ่งของบริการดังกล่าว</p>
<h2>2. ข้อกำหนดและเงื่อนไขการใช้บริการทั่วไป</h2>
<p>2.1 ในการสมัครใช้บริการ ผู้ใช้บริการจะต้องเปิดบัญชี ABC Wallet (ซึ่งต่อไปนี้จะเรียกว่า “<strong>บัญชี</strong>”) เพื่อใช้ในการทํารายการต่าง ๆ อันเกี่ยวเนื่องกับการใช้บริการ โดยผู้ใช้บริการต้องดำเนินการดังต่อไปนี้</p>
<p>2.1.1 ผู้ใช้บริการที่มีสัญชาติไทย ต้องให้หรือกรอกชื่อ-นามสกุล อีเมล หมายเลขโทรศัพท์เคลื่อนที่ ที่อยู่ วันเดือนปีเกิด และหมายเลขบัตรประจําตัวประชาชนของตนเอง รวมทั้งข้อมูลอื่น ๆ ตามที่บริษัทกำหนด หรือจะกำหนดต่อไป เพื่อให้เป็นไปตามวัตถุประสงค์ในการให้บริการของบริษัทและ/หรือกฎหมายที่เกี่ยวข้อง</p>
<p>2.1.2 ผู้ใช้บริการที่ถือสัญชาติอื่นนอกจากสัญชาติไทย (ซึ่งต่อไปนี้จะเรียกว่า “ชาวต่างชาติ”) ต้องให้หรือกรอก ประเภทวีซ่าเพื่อการพำนักในประเทศไทย สถานที่พำนักในประเทศไทย รูปถ่ายหนังสือเดินทางที่มีอายุใช้งานเหลือมากกว่า 6 (หก) เดือน รวมทั้งข้อมูลอื่น ๆ ตามที่บริษัทกำหนด หรือจะกำหนดต่อไป เพื่อให้เป็นไปตามวัตถุประสงค์ในการให้บริการของบริษัทและ/หรือกฎหมายที่เกี่ยวข้อง</p>
<p>ทั้งนี้ บริษัทขอสงวนสิทธิ์ในการปฏิเสธการเปิดใช้บริการ ให้บริการ และ/หรือทำธุรกรรมกับผู้ใช้บริการที่ปกปิดชื่อจริง หรือ ใช้นามแฝง หรือเมื่อบริษัทตรวจพบว่าชื่อที่ผู้ใช้บริการลงทะเบียนไว้เป็นชื่อที่ไม่ถูกต้อง แท้จริงและเป็นปัจจุบัน ทั้งนี้ บริษัทขอสงวนสิทธิ์การเปิดให้บริการบางประเภทแก่ผู้ใช้บริการประเภทตามที่บริษัทกำหนด นอกจากนี้ ในกรณีที่ผู้ใช้บริการเป็นชาวต่างชาติ บริษัทขอสงวนสิทธิ์ปฏิเสธการเปิดใช้บริการ ให้บริการ และ/หรือทำธุรกรรมกับผู้ใช้บริการที่มีสัญชาติ ถิ่นที่อยู่ หรืออาชีพบางประเภทตามที่บริษัทกำหนด ทั้งนี้ ผู้ใช้บริการตกลงและยอมรับว่าการพิจารณาอนุมัติการสมัครใช้บริการ และการเปิดให้บริการประเภทต่างๆ ขึ้นอยู่กับดุลยพินิจของบริษัทแต่เพียงฝ่ายเดียวเท่านั้น</p>
<p>2.2 ผู้ใช้บริการจะต้องใช้รหัสผ่านที่เข้า Application ของ TrueMoney Wallet ในการเข้าสู่แอปพลิเคชัน (ซึ่งต่อไปนี้จะเรียกว่า “<strong>รหัสผ่าน</strong>”)</p>
<p>ผู้ใช้บริการจะต้องเก็บรักษารหัสผ่าน และข้อมูลที่ใช้ในการสมัครใช้บริการไว้เป็นความลับเฉพาะตัวของผู้ใช้บริการเท่านั้น และไม่เปิดเผย หรือกระทำการใด ๆ ที่อาจทำให้ผู้อื่นทราบรหัสผ่าน และ/หรือข้อมูลดังกล่าว ผู้ใช้บริการยอมรับว่าหากมีการทํารายการใด ๆ โดยใช้รหัสผ่านของผู้ใช้บริการ ให้ถือว่าเป็นการกระทําโดยตัวของผู้ใช้บริการเองทุกประการ โดยบริษัทไม่ต้องรับผิดชอบในความเสียหายที่เกิดขึ้นจากการทํารายการใด ๆ ภายใต้บัญชีของผู้ใช้บริการ จากการใช้รหัสผ่านดังกล่าว</p>
<p>2.3 ในกรณีที่ผู้ใช้บริการใช้รหัสผ่านทํารายการใด ๆ อันเกี่ยวเนื่องกับการใช้บริการเสร็จสิ้นสมบูรณ์แล้ว ผู้ใช้บริการยอมรับว่าไม่สามารถยกเลิก เพิกถอน เปลี่ยนแปลง หรือแก้ไขรายการดังกล่าวได้ และผู้ใช้บริการต้องผูกพันตามรายการดังกล่าวทุกประการ</p>
<p>2.4 ผู้ใช้บริการสามารถใช้รหัสผ่านสําหรับการใช้บริการ รวมทั้งการทําธุรกรรมต่าง ๆ ด้านการสินทรัพย์ดิจิทัล และ/หรือการทําธุรกรรมใด ๆ ซึ่งบริษัทอาจจะขยายขอบเขตการให้บริการต่อไปในภายหน้า</p>
<p>2.5 ผู้ใช้บริการรับทราบว่า ในการใช้บริการหากมีการป้อนรหัสผ่านผิดติดต่อกันมากกว่าจํานวนครั้งที่บริษัท ทรู มันนี่ จํากัดกําหนด บริษัท ทรู มันนี่ จํากัดอาจจะระงับการใช้บริการโดยอัตโนมัติทันที ผู้ใช้บริการจะสามารถใช้บริการต่อไปได้ก็ต่อเมื่อแจ้งความจํานงให้บริษัท ทรู มันนี่ จํากัดดําเนินการตามวิธีที่บริษัท ทรู มันนี่ จํากัดกําหนดเพื่อขอออกรหัสผ่านใหม่</p>
<p>2.6 ในกรณีที่ผู้ใช้บริการลืมรหัสผ่าน หรือต้องการเปลี่ยนแปลงรหัสผ่านไม่ว่าด้วยเหตุใด ๆ ผู้ใช้บริการต้องดําเนินการแจ้งให้บริษัท ทรู มันนี่ จํากัดทราบทันทีตามวิธีการที่บริษัทกําหนด อย่างไรก็ตาม การดําเนินการต่าง ๆ ข้างต้นจะไม่มีผลกระทบต่อการทําธุรกรรมใด ๆ ที่ได้ดําเนินการไปแล้วก่อนการแจ้งให้บริษัท ทรู มันนี่ จํากัดทราบ</p>
<p>2.7 ผู้ใช้บริการสามารถทำธุรกรรมสินทรัพย์ดิจิทัล โดยผูกบัญชีของผู้ใช้บริการเข้ากับช่องทางต่างๆ ตามที่บริษัทเปิดให้บริการ (ซึ่งต่อไปนี้จะเรียกว่า “Source of funds”) โดยเงื่อนไขการให้บริการของแต่ละ Source of funds นั้นเป็นไปตามที่กำหนดในข้อ 4 ของเงื่อนไขการให้บริการนี้ รวมถึงที่บริษัทอาจกำหนดขึ้นเฉพาะของแต่ละ Source of funds นั้นๆ ต่อไปในอนาคต</p>
<p>2.8 ผู้ใช้บริการสามารถทำรายการแลกเปลี่ยนให้ได้มาซึ่งสินค้า และ/หรือบริการได้ไม่ต่ำกว่าจำนวนขั้นต่ำหรือไม่เกินกว่าจำนวนสูงสุดต่อรายการ ต่อวัน และต่อเดือน ตามที่บริษัทกำหนด โดยผู้ใช้บริการสามารถตรวจสอบได้ที่ https://policies.ascendbit.net ทั้งนี้ บริษัทมีสิทธิเปลี่ยนแปลงจำนวนขั้นต่ำและสูงสุดดังกล่าว ในเวลาใดก็ได้ โดยจะแจ้งให้ผู้ใช้บริการทราบล่วงหน้า</p>
<p>2.9 บริษัทสงวนสิทธิ์ในการปฏิเสธการทํารายการแลกเปลี่ยนให้ได้มาซึ่งสินค้า และ/หรือบริการ ดังต่อไปนี้</p>
<p>2.9.1 การทํารายการซึ่งขัดต่อกฎหมาย ศีลธรรมอันดี ข้อกำหนดของผู้ให้บริการเครือข่าย หรือข้อกำหนดอื่นใดที่บริษัทอาจกำหนดไว้เป็นการเฉพาะ</p>
<p>2.9.2 การทํารายการเกินจำนวนรายการที่บริษัทกำหนดต่อเดือน</p>
<p>ทั้งนี้ เงื่อนไขในการแลกเปลี่ยนให้ได้มาซึ่งสินค้า และ/หรือบริการเป็นไปตามข้อกําหนดของผู้ขาย และ/หรือผู้ให้บริการแต่ละราย</p>
<p>2.10 ในกรณีที่เกิดความผิดพลาดในการหักสินทรัพย์ดิจิทัลและ/หรือโอนสินทรัพย์ดิจิทัลเข้าบัญชีของผู้ใช้บริการอันเกิดขึ้นจากบริษัท ผู้ใช้บริการยินยอมให้บริษัทแก้ไขความผิดพลาดที่เกิดขึ้นให้ถูกต้องได้ตามความเป็นจริง รวมถึงแต่ไม่จำกัดเพียงการหักสินทรัพย์ดิจิทัลจากและ/หรือโอนสินทรัพย์ดิจิทัลเข้าบัญชีดังกล่าว โดยบริษัทจะแจ้งให้ผู้ใช้บริการทราบล่วงหน้าถึงเหตุและจำนวนสินทรัพย์ดิจิทัลที่ผิดพลาดดังกล่าว และหากความผิดพลาดดังกล่าวเป็นเหตุให้บริษัทต้องชำระสินทรัพย์ดิจิทัลแทนผู้ใช้บริการไปก่อน ผู้ใช้บริการตกลงชำระคืนให้แก่บริษัทจนครบถ้วน ทั้งนี้ หากบริษัทพบว่าสินทรัพย์ดิจิทัลในบัญชีของผู้ใช้บริการมีไม่เพียงพอให้บริษัทหักสินทรัพย์ดิจิทัลเพื่อแก้ไขความผิดพลาดตามข้อนี้ บริษัทมีสิทธิระงับการให้บริการแก่ผู้ใช้บริการจนกว่าบัญชีของผู้ใช้บริการจะมีจำนวนสินทรัพย์ดิจิทัลเพียงพอ และบริษัทได้ทำการหักสินทรัพย์ดิจิทัลจากบัญชีของผู้ใช้บริการดังกล่าวเรียบร้อยแล้ว</p>
<p>ในกรณีที่ความผิดพลาดในการหักสินทรัพย์ดิจิทัลและ/หรือโอนสินทรัพย์ดิจิทัลเข้าบัญชีของผู้ใช้บริการไม่ได้เกิดขึ้นจากบริษัท ผู้ใช้บริการจะตรวจสอบและเรียกร้องหรือคืนสินทรัพย์ดิจิทัลดังกล่าวให้แก่คู่พิพาทของผู้ใช้บริการโดยตรง และหากผู้ใช้บริการมีข้อต่อสู้และ/หรือสิทธิเรียกร้องใดๆ ก็จะไปว่ากล่าวกันเองกับคู่พิพาทของผู้ใช้บริการ</p>
<p>2.11 บริษัทขอสงวนสิทธิ์ในการกันจำนวนสินทรัพย์ดิจิทัลในบัญชีของผู้ใช้บริการเป็นการชั่วคราวตามความเหมาะสม เพื่อทำการตรวจสอบ ในกรณีที่บริษัทพบหรือได้ทราบถึงพฤติการณ์ใดพฤติการณ์หนึ่ง ดังต่อไปนี้</p>
<p>2.11.1 ในกรณีที่บริษัทมีหลักฐานอันควรเชื่อได้ว่าผู้ใช้บริการได้รับสินทรัพย์ดิจิทัลเข้าบัญชีของผู้ใช้บริการ อันเนื่องมาจากความผิดพลาดในการโอนสินทรัพย์ดิจิทัลของผู้ใช้บริการรายอื่น หรือ</p>
<p>2.11.2 ในกรณีที่บริษัทมีเหตุอันควรเชื่อได้ว่าผู้ใช้บริการได้รับสินทรัพย์ดิจิทัลเข้าบัญชีของผู้ใช้บริการ อันเนื่องมาจากการกระทำผิดกฎหมาย หรือพยายามกระทำความผิดตามที่กฎหมายกำหนด หรือเหตุใด ๆ ก็ตาม ที่อาจก่อให้เกิดความเสียหายกับบริษัท หรือบุคคลอื่นใด</p>
<p>2.12 กรณีที่บริษัทตรวจพบว่าสินทรัพย์ดิจิทัลในบัญชีของผู้ใช้บริการมีไม่เพียงพอในการแลกเปลี่ยนให้ได้มาซึ่งสินค้า และ/หรือบริการ หรือค่าสินค้า และ/หรือค่าบริการต่ำกว่ายอดการใช้ในการแลกเปลี่ยนขั้นต่ำที่บริษัทกำหนด หรือค่าสินค้า และ/หรือค่าบริการเกินกว่าวงจำนวนสินทรัพย์ดิจิทัลที่บริษัทกําหนดไว้สําหรับผู้ใช้บริการในครั้งใด บริษัทมีสิทธิระงับการให้บริการแก่ผู้ใช้บริการในครั้งนั้นได้</p>
<p>2.13 บริษัทขอสงวนสิทธิ์ในการระงับ หรือยกเลิกการใช้บริการของผู้ใช้บริการ โดยไม่ต้องแจ้งให้ผู้ใช้บริการทราบล่วงหน้า หากบริษัทพบว่ามีพฤติการณ์ใดพฤติการณ์หนึ่งตามข้อ 6.2 ของเงื่อนไขการให้บริการฉบับนี้เกิดขึ้น</p>
<p>2.14 ตามพระราชบัญญัติการป้องกันและปรามปรามการฟอกเงิน พ.ศ. 2542 รวมถึงประกาศ และหลักเกณฑ์ที่เกี่ยวข้องซึ่งมีผลใช้บังคับอยู่ในปัจจุบัน และ/หรือที่จะมีผลใช้บังคับในภายหน้า ในกรณีที่บริษัทเป็นผู้ประกอบธุรกิจ ซึ่งมีหน้าที่ต้องปฏิบัติตามกฎหมายการป้องกันและปราบปรามการฟอกเงินและกฎหมายว่าด้วยการป้องกันและปราบปรามการสนับสนุนทางการเงินแก่การก่อการร้ายและการแพร่ขยายอาวุธที่มีอานุภาพทำลายล้างสูง ดังนั้น ผู้ใช้บริการจะต้องแสดงตัวตนโดยทําการลงทะเบียนและแสดงหลักฐานข้อมูล เพื่อให้บริษัทตรวจสอบ พิสูจน์ทราบตัวตน และพิสูจน์ทราบข้อเท็จจริงของหลักฐานข้อมูลให้ครบถ้วนและถูกต้องตามที่กฎหมายกําหนด หากผู้ใช้บริการไม่ดําเนินการลงทะเบียนหรือแสดงหลักฐานภายในระยะเวลาที่กําหนด และ/หรือบริษัทไม่สามารถพิสูจน์ทราบตัวตนของผู้ใช้บริการได้ ผู้ใช้บริการยินยอมให้บริษัทระงับการให้บริการ หรืองดเว้นการทำธุรกรรมของผู้ใช้บริการเป็นการชั่วคราว จนกว่าผู้ใช้บริการจะลงทะเบียน และแสดงหลักฐานข้อมูลที่ครบถ้วน และถูกต้องตามแบบที่กฎหมายหรือสํานักงาน ปปง. กําหนด ทั้งนี้ หากผู้ใช้บริการไม่ดําเนินการลงทะเบียนหรือแสดงหลักฐานข้างต้นภายในระยะเวลา 90 (เก้าสิบ) วันนับแต่วันที่บริษัทดำเนินการระงับหรืองดเว้นข้างต้น บริษัทขอสงวนสิทธิ์ยกเลิกบัญชีของผู้ใช้บริการและ/หรือดำเนินการอื่นใดที่บริษัทเห็นสมควร</p>
<p>2.15 บริษัทสงวนสิทธิ์ในการเปลี่ยนแปลงเกณฑ์การพิจารณาอนุมัติ และการจำกัดจำนวนบัญชีต่อ 1 (หนึ่ง) หมายเลขบัตรประจำตัวประชาชน หรือหมายเลขหนังสือเดินทาง ตามที่บริษัทเห็นสมควร โดยไม่จำเป็นต้องแจ้งเหตุผลให้ผู้ใช้บริการทราบ</p>
<p>2.16 ผู้ใช้บริการรับทราบว่า ในกรณีดังต่อไปนี้ ผู้ใช้บริการจะไม่สามารถทำธุรกรรมใด ๆ กับบัญชีของผู้ใช้บริการได้</p>
<p>2.16.1 หมายเลขโทรศัพท์เคลื่อนที่ของผู้ใช้บริการที่ลงทะเบียนไว้กับบริษัทถูกระงับบริการ ผู้ใช้บริการจะไม่สามารถทำธุรกรรมใด ๆ กับบัญชีของผู้ใช้บริการได้ จนกว่าการระงับบริการจะถูกยกเลิก หรือ</p>
<p>2.16.2 ผู้ใช้บริการเปลี่ยนหมายเลขโทรศัพท์เคลื่อนที่ที่ลงทะเบียนไว้กับบริษัท หรือยกเลิกการใช้หมายเลขโทรศัพท์เคลื่อนที่ที่ลงทะเบียนไว้ หรือหมายเลขโทรศัพท์เคลื่อนที่ดังกล่าวถูกยกเลิกด้วยเหตุผลอื่นใด</p>
<p>ในกรณีดังกล่าวข้างต้น ผู้ใช้บริการรับทราบว่าผู้ใช้บริการจะต้องนำสินทรัพย์ดิจิทัลออกจากบัญชีของผู้ใช้บริการก่อนเปลี่ยนหมายเลขโทรศัพท์เคลื่อนที่ หรือก่อนหมายเลขโทรศัพท์เคลื่อนที่ดังกล่าวจะถูกระงับ หรือถูกยกเลิก และปิดบัญชี มิฉะนั้น บริษัทจะไม่รับผิดชอบในความเสียหายใด ๆ ที่อาจเกิดขึ้นกับผู้ใช้บริการ</p>
<p>2.17 ผู้ใช้บริการสามารถดูข้อมูลการทำรายการธุรกรรมย้อนหลังได้ 3 (สาม) เดือน ผ่านแอปพลิเคชัน ในช่อง “รายการ” และผู้ใช้บริการสามารถขอข้อมูลการทำรายการธุรกรรมย้อนหลังภายในระยะเวลาที่บริษัทกำหนด โดยแจ้งความประสงค์ผ่านช่องทาง wallet.support@ascendbit.net หรือช่องทางอื่นตามที่บริษัทกำหนด ทั้งนี้ ผู้ใช้บริการจะได้รับหลักฐานการทำรายการธุรกรรมผ่านแอปพลิเคชันในช่อง “รายการ”</p>
<p>หลักฐานการทำรายการธุรกรรม หมายถึง ใบแจ้งรายการ (Statement) และหลักฐานอื่นใดที่ทำด้วยเครื่องคอมพิวเตอร์และสื่อบันทึกข้อมูล หรือสื่อบันทึกข้อมูลอื่นใดที่ใช้เก็บข้อมูล หรือหลักฐานอื่นใดที่หน่วยงานกำกับดูแลได้กำหนดขึ้นในอนาคต ซึ่งหลักฐานการทำรายการถือเป็นข้อมูลความลับที่ผู้ใช้บริการไม่พึงเปิดเผยต่อบุคคลภายนอก</p>
<p>2.18 ผู้ใช้บริการสามารถสอบถามข้อมูลบริการ และ/หรือแจ้งปัญหาในการใช้บริการได้ที่ ABC Customer Care หรือช่องทางอื่นใดตามที่บริษัทกำหนดไว้</p>
<h2>3. การให้บริการแอปพลิเคชัน ABC Wallet</h2>
<p>3.1 หลักการทั่วไป</p>
<p>(1) ด้วยการใช้บริการ ABC Wallet ผู้ใช้บริการสามารถส่ง รับ และเก็บสินทรัพย์ดิจิทัลที่แอปพลิเคชัน ตามคำสั่งที่ผู้ใช้บริการระบุผ่านเว็บไซต์ของบริษัท (แต่ละธุรกรรมจะเรียกแยกกันว่า “<strong>ธุรกรรมการโอน</strong>”)</p>
<p>(2) บริษัทสงวนสิทธิ์ในการ (ก) ปฏิเสธ (ข) ดำเนินการต่อ ตามเงื่อนไขที่กำหนดไว้ในกฎหมาย หรือโดยหมายศาล คำสั่งศาล หรือคำสั่งอื่นจากรัฐ หรือ (ค) กำหนดข้อจำกัดในการดำเนินธุรกรรมการโอนได้ ตามดุลยพินิจของบริษัทแต่เพียงผู้เดียวซึ่งถือเป็นที่สุด</p>
<p>(3) บริษัทไม่สามารถแก้ไขและเรียกคืนธุรกรรมการโอนของสินทรัพย์ดิจิทัลที่ได้รับการส่งต่อเพื่อการตรวจสอบ และยืนยันเข้าในระบบเครือข่ายสินทรัพย์ดิจิทัล (Digital Asset Network) ไปแล้วได้</p>
<p>(4) บริษัทจะให้บริการ ABC Wallet เฉพาะสินทรัพย์ดิจิทัลที่บริษัทพิจารณาด้วยดุลยพินิจของบริษัทเพียงฝ่ายเดียวซึ่งเป็นที่สุดที่จะยอมรับ โดยสินทรัพย์ดิจิทัลดังกล่าวอาจมีการเปลี่ยนแปลงตามแต่ระยะเวลา</p>
<p>(5) กรณีผู้ใช้บริการมีปัญหาเกี่ยวกับสินทรัพย์ดิจิทัลที่บริษัทรองรับ กรุณาติดต่อได้ที่ wallet.support@ascendbit.net หรือตามช่องทางที่บริษัทกำหนด โดยหากมีการเปลี่ยนแปลงในอนาคต บริษัทขอสงวนสิทธิ์ที่จะไม่แจ้งล่วงหน้า โดยจะประกาศบนเว็บไซต์ของบริษัทต่อไป</p>
<p>(6) ไม่ว่าในกรณีใด ผู้ใช้บริการต้องไม่พยายามใช้ ABC Wallet ของผู้ใช้บริการเพื่อเก็บ ส่ง ร้องขอ หรือรับสินทรัพย์ดิจิทัลที่บริษัทไม่รองรับ และผู้ใช้บริการต้องรับผิดชอบปกป้องคุ้มครองบริษัทจากความเสี่ยง ความเสียหาย การร้องเรียน หรือความเสี่ยงอื่น ๆ จากการดำเนินการดังกล่าวของผู้ใช้บริการ</p>
<p>(7) บริษัทขอสงวนสิทธิ์และเป็นดุลพินิจแต่เพียงฝ่ายเดียวในจัดการดอกผลและผลประโยชน์อื่นใดที่เกิดขึ้นจากสินทรัพย์ดิจิทัลในABC Walletที่ผู้ใช้บริการฝากไว้กับบริษัท</p>
<p>3.2 ธุรกรรมการโอน</p>
<p>(1) บริษัทจะดำเนินธุรกรรมการโอนของสินทรัพย์ดิจิทัล ตามคำสั่งของผู้ใช้บริการ โดยที่บริษัทจะไม่รับประกันตัวตนของผู้ใช้ ผู้รับ หรือคู่สัญญาของผู้ใช้บริการที่เกี่ยวข้องในธุรกรรมการโอน</p>
<p>(2) ผู้ใช้บริการรับรองและรับประกันว่า ผู้ใช้บริการได้ตรวจสอบทุกข้อมูลที่เกี่ยวข้องกับธุรกรรมการโอนของผู้ใช้บริการแล้ว ก่อนส่งคำสั่งโอนมาให้บริษัท</p>
<p>(3) เมื่อคำสั่งเกี่ยวกับธุรกรรมการโอน ได้รับการส่งเข้าไปยังเครือข่ายสินทรัพย์ดิจิทัลแล้ว จำนวนสินทรัพย์ดิจิทัลที่อยู่ภายใต้คำสั่งดังกล่าว จะอยู่ในสถานะ “อยู่ระหว่างดำเนินการ” และ ธุรกรรมการโอนดังกล่าว จะถือว่ายังไม่เสร็จสมบูรณ์ จนกว่าจะได้รับการยืนยันในจำนวนที่เพียงพอ จากเครือข่ายสินทรัพย์ดิจิทัล</p>
<p>(4) ผู้ใช้บริการยอมรับและเข้าใจดีว่าธุรกรรมการโอนต้องได้รับการตรวจสอบ และยืนยันจากเครือข่ายสินทรัพย์ดิจิทัล และกระบวนการในการตรวจสอบยืนยันดังกล่าวอาจแตกต่างกันไป ซึ่งอาจนำไปสู่ปัญหาความล่าช้าของระยะเวลาในการยืนยันธุรกรรมการโอนให้สมบูรณ์ ในกรณีมีปัญหาความล่าช้าขึ้น ผู้ใช้บริการสละสิทธิที่จะเรียกร้องเอาค่าทดแทน หรือค่าเสียหายไม่ว่าจะเป็นไปในลักษณะใดจากบริษัท</p>
<p>3.3 การเก็บสินทรัพย์ดิจิทัล</p>
<p>บริษัทเก็บข้อมูลรหัสเข้าถึง (Private Key) สินทรัพย์ดิจิทัลไว้ อย่างปลอดภัย ด้วยการเก็บทั้งรูปแบบออนไลน์และออฟไลน์ ดังนั้น อาจมีกรณีจำเป็นที่บริษัทต้องเรียกข้อมูลบางส่วนมาจากระบบออฟไลน์มาหาระบบออนไลน์ เพื่อดำเนินธุรกรรมการโอนตามคำสั่งของผู้ใช้บริการ แต่การดำเนินการนั้น อาจเกิดความล่าช้าได้ถึง 48 (สี่สิบแปด) ชั่วโมงหรือมากกว่านั้น</p>
<p>3.4 การดำเนินธุรกรรมกับบุคคลภายนอก</p>
<p>(1) ผู้ใช้บริการรับทราบว่า บริษัทไม่สามารถควบคุม หรือรับผิดต่อการส่ง คุณภาพ ความปลอดภัย ความถูกต้องตามกฎหมาย หรือ รับผิดอื่น ๆ ในส่วนของสินค้าหรือบริการ ที่ผู้ใช้บริการอาจแลกเปลี่ยนกับบุคคลภายนอก โดยใช้บริการโอนสินทรัพย์ดิจิทัลของบริษัท</p>
<p>(2) บริษัทไม่รับผิดชอบ ไม่ว่ากรณีใด ในการรับประกันว่า บุคคลภายนอกที่ผู้ใช้บริการดำเนินธุรกรรมด้วย จะดำเนินการส่งสินค้า และให้บริการให้แก่ผู้ใช้บริการจนสำเร็จ หากผู้ใช้บริการพบปัญหาใด เกี่ยวกับสินค้าหรือบริการที่ซื้อหรือขายจากบุคคลภายนอกที่ใช้สินทรัพย์ดิจิทัลผ่านบริการการโอนของบริษัท หรือผู้ใช้บริการมีข้อพิพาทกับบุคคลภายนอกดังกล่าว ผู้ใช้บริการต้องแก้ไขปัญหาข้อพิพาทกับบุคคลภายนอกนั้น ด้วยตนเองโดยตรงในทันที ภายใต้เงื่อนไขที่ว่าผู้ใช้บริการตกลงที่จะป้องกันและปกป้องบริษัทจากความเสียหาย หรือข้อร้องเรียนที่อาจเกิดเกี่ยวข้องกับข้อพิพาทดังกล่าว</p>
<h2>4. ข้อกำหนดและเงื่อนไขการใช้บริการ Source of Funds ในแอปพลิเคชัน</h2>
<p>4.1 ผู้ใช้บริการจะต้องมีบัญชี ABC Wallet ก่อนถึงจะสามารถผูก Source of Funds ใดๆ เข้ากับบัญชี ABC Wallet ของผู้ใช้บริการได้ ทั้งนี้บริษัทขอสงวนสิทธิ์ในการให้บริการเฉพาะ Source of Funds ที่ทางบริษัทเปิดให้บริการให้เชื่อมต่อกับบัญชีเท่านั้น</p>
<p>4.2 ผู้ใช้บริการตกลงและรับทราบว่าเมื่อผู้ใช้บริการทำการผูก Source of Funds ใดเข้ากับบัญชีของผู้ใช้บริการเรียบร้อยแล้ว บริษัทอาจมีความจำเป็นที่จะต้องเข้าถึงข้อมูลของ Source of Funds นั้นของผู้ใช้บริการเพื่อทำการแสดงข้อมูล Source of Funds ดังกล่าวบนหน้าแอปพลิเคชันในอุปกรณ์ของผู้ใช้บริการ หรือบนช่องทางอื่นใดตามที่บริษัทกำหนด ทั้งนี้ ก็เพื่ออำนวยความสะดวกให้แก่ผู้ใช้บริการในการใช้บริการ Source of Funds ดังกล่าวตามเงื่อนไขการให้บริการนี้</p>
<p>4.3 บริษัทขอสงวนสิทธิ์จำกัดจำนวนบัญชีของ Source of Funds ที่ผู้ใช้บริการสามารถใช้ผูกกับบัญชีของผู้ใช้บริการได้ ทั้งนี้ บริษัทอาจเปลี่ยนแปลงการจำกัดจำนวนบัญชีของ Source of Funds ที่ผู้ใช้บริการสามารถใช้ผูกกับบัญชีของผู้ใช้บริการได้ โดยจะแจ้งให้ผู้ใช้บริการทราบล่วงหน้า</p>
<p>4.4 เมื่อผู้ใช้บริการทำการผูก Source of Funds ใดเข้ากับบัญชีของผู้ใช้บริการเรียบร้อยแล้ว ผู้ใช้บริการตกลงให้บริษัททำการตัดเงินและ/หรือสินทรัพย์จาก Source of Funds ดังกล่าวของผู้ขอใช้บริการที่ผูกกับบัญชีของผู้ใช้บริการ เพื่อนำไปแลกเปลี่ยนให้ได้มาซึ่งสินทรัพย์ดิจิทัล</p>
<p>4.5 ผู้ใช้บริการรับทราบว่าบริษัทเป็นเพียงผู้ให้บริการในการอํานวยความสะดวกในการทําธุรกรรมด้วย Source of funds ที่ผูกกับบัญชีของผู้ใช้บริการ ตามคําสั่งของผู้ใช้บริการเท่านั้น ทั้งนี้ ไม่ถือว่าบริษัทกระทำการดังกล่าวในฐานะธนาคาร หรือสถาบันการเงิน หรือการให้บริการในการทำธุรกรรมดังกล่าวเป็นการดำเนินการเพื่อให้บริการทางการเงิน</p>
<p>ในการให้บริการของบริษัท ไม่ถือว่าบริษัท (ก) ให้บริการโอนสินทรัพย์ดิจิทัลโดยตรงให้แก่ผู้ใช้บริการ และ/หรือ (ข) กระทำการเป็นทรัสตี (trustee) ผู้ดูแลรักษาแทน หรือผู้บริหารผลประโยชน์ในสินทรัพย์ดิจิทัลของผู้ใช้บริการ หากมีปัญหาเกิดขึ้นอันเนื่องมาจากการใช้ Source of funds ใดที่ผูกกับบัญชีของผู้ใช้บริการ นอกเหนือจากการทำธุรกรรมด้วยสินทรัพย์ดิจิทัล ผู้ใช้บริการตกลงติดต่อธนาคาร หรือสถาบันการเงิน หรือผู้ให้บริการ Source of funds นั้น และ/หรือดําเนินการแก้ไขด้วยตนเอง โดยบริษัทไม่มีส่วนเกี่ยวข้องแต่อย่างใด</p>
<h2>5. ข้อกำหนดและเงื่อนไขการใช้บริการทั่วไป ข้อห้ามการใช้งาน</h2>
<p>5.1 ข้อจำกัดในการทำธุรกรรม</p>
<p>การให้บริการของบริษัท สำหรับธุรกรรมการโอน บริษัทจะพิจารณากำหนดข้อจำกัดการทำธุรกรรมให้กับผู้ใช้บริการ โดยพิจารณาจากกระบวนการยืนยันตัวตนที่ผู้ใช้บริการได้ดำเนินการยืนยันสมบูรณ์ และปัจจัยอื่น ๆ ทั้งนี้ บริษัทขอสงวนสิทธิ์กำหนดข้อจำกัดการทำธุรกรรมตามที่เห็นว่าจำเป็นด้วยการใช้ดุลยพินิจฝ่ายเดียวอันเป็นที่สุดของบริษัท</p>
<p>5.2 ความสัมพันธ์ระหว่างคู่สัญญา</p>
<p>ในการพิจารณาในทุกจุดประสงค์และทุกกรณี บริษัทคือผู้ให้บริการอิสระ และบทบัญญัติทั้งหมดของข้อตกลงฉบับนี้ จะไม่มีส่วนใดที่ถือว่า ก่อให้เกิดหรือจะตีความได้ว่า ผู้ใช้บริการและบริษัทเป็นหุ้นส่วนทางธุรกิจ บริษัทร่วมทุน หรือการร่วมมือกันเพื่อแสวงหากำไรในลักษณะใดลักษณะหนึ่ง หรือจะรับผิดร่วมกัน และไม่มีกรณีที่ผู้ใช้บริการ หรือบริษัทจะมีฐานะเป็นตัวแทนของกันและกัน</p>
<p>5.3 ภาษี</p>
<p>(1) เป็นหน้าที่ของผู้ใช้บริการเพียงฝ่ายเดียวในการประเมินว่า จะต้องได้มีการชำระภาษีจากการดำเนินธุรกรรมภายใต้การบริการของบริษัท และผู้ใช้บริการจะเป็นผู้รับผิดชอบที่จะเก็บรายงาน และจ่ายภาษีอย่างถูกต้องตามที่หน่วยงานกรมสรรพกรกำหนด</p>
<p>(2) ผู้ใช้บริการสามารถค้นหาประวัติการทำธุรกรรมของผู้ใช้บริการได้จากบัญชีผู้ใช้ของผู้ใช้บริการ</p>
<p>(3) ผู้ใช้บริการต้องชดเชยให้บริษัทกรณีเกิดการร้องเรียน การฟ้องร้องบริษัท หรือการกำหนดหน้าที่เกี่ยวกับภาษีอากรของผู้ใช้บริการเองที่เกิดขึ้นจากการใช้บริการของบริษัทผ่านเว็บไซต์ของบริษัท</p>
<p>5.4 สินทรัพย์ดิจิทัลที่ไม่มีผู้อ้างสิทธิ</p>
<p>(1) หากบริษัท (ก) ถือสินทรัพย์ดิจิทัลในบัญชีผู้ใช้ของผู้ใช้บริการ และ (ข) ไม่สามารถติดต่อผู้ใช้บริการได้ และ (ค) ไม่มีบันทึกการใช้บริการของผู้ใช้บริการเป็นเวลาหลายปี ภายใต้กฎหมายที่เกี่ยวข้อง บริษัทอาจต้องรายงานสินทรัพย์ดิจิทัลเหล่านั้น เป็นทรัพย์สินที่ไม่มีผู้อ้างสิทธิต่อเจ้าหน้าที่ที่เกี่ยวข้อง</p>
<p>(2) หากเกิดกรณีนี้ขึ้น บริษัทจะดำเนินการแจ้ง ประกาศ และพยายามตามหาผู้ใช้บริการจากที่อยู่ที่แสดงในบันทึกของบริษัท แต่หากบริษัทไม่สามารถติดต่อผู้ใช้บริการได้ ด้วยการใช้ความพยายามอย่างเหมาะสมของบริษัท บริษัทจะส่งแจ้งผู้ใช้บริการเป็นครั้งสุดท้าย และเก็บสินทรัพย์ดิจิทัลที่คงค้างอยู่ในบัญชีของผู้ใช้บริการดังกล่าวไว้ ในบัญชีของผู้ใช้บริการ จนกว่าจะมีผู้มีสิทธิมาติดต่อเพื่อรับสินทรัพย์ดิจิทัลดังกล่าว ทั้งนี้ ผู้ใช้บริการตกลงและยอมรับกระบวนการดำเนินการดังกล่าว โดยไม่มีสิทธิเรียกร้องค่าเสียหายหรือค่าชดเชยใด ๆ</p>
<h2>6. การยกเลิกการใช้บริการ การยกเลิกและการระงับการให้บริการ</h2>
<p>6.1 ในกรณีที่ผู้ใช้บริการประสงค์จะยกเลิกการใช้บริการ ผู้ใช้บริการต้องแจ้งความประสงค์ที่จะยกเลิกการใช้บริการมายังบริษัทด้วยตนเองผ่านช่องทาง ABC Customer Care หรือช่องทางอื่นตามที่บริษัทกำหนด และดำเนินการตามวิธีการและระยะเวลาที่บริษัทกำหนด ในกรณีดังกล่าว ผู้ใช้บริการที่มีความประสงค์นั้นตกลงที่จะใช้หรือโอน (ตามที่กรณีที่ปรับใช้ได้) สินทรัพย์ดิจิทัลที่คงเหลือทั้งหมดในบัญชีของผู้ใช้บริการให้หมดก่อนที่จะถึงวันที่มีผลในการยกเลิกการใช้บริการตามที่ตกลงกันระหว่างบริษัทและผู้ใช้บริการ หากยังคงมีสินทรัพย์ดิจิทัลคงเหลือในบัญชีของผู้ใช้บริการภายหลังจากวันที่มีผลในการยกเลิกการใช้บริการตามที่ตกลงกันระหว่างบริษัทและผู้ใช้บริการ บริษัทมีสิทธิที่จะไม่คืนสินทรัพย์ดิจิทัลเท่าที่คงเหลือให้ผู้ใช้บริการ ทั้งนี้ ผู้ใช้บริการตกลงไม่คิดดอกเบี้ยหรือค่าเสียหายใด ๆ จากบริษัท</p>
<p>6.2 บริษัทสงวนสิทธิ์ยกเลิกการให้บริการ หรือระงับการให้บริการ โดยไม่จำเป็นต้องแจ้งให้ผู้ใช้บริการทราบล่วงหน้า ในกรณีดังต่อไปนี้</p>
<p>6.2.1 ผู้ใช้บริการใช้เอกสารปลอม หรือแสดงข้อความอันเป็นเท็จในการลงทะเบียนสมัครบัญชี รวมถึงการแจ้งข้อมูล หรือแสดงเอกสารหลักฐานอันเป็นเท็จ หรือแสดงเอกสารหลักฐานไม่ครบถ้วนตามที่บริษัทร้องขอ หรือ</p>
<p>6.2.2 ผู้ใช้บริการถึงแก่ความตาย หรือ</p>
<p>6.2.3 ผู้ใช้บริการเป็นบุคคลที่ราชการหรือหน่วยงานของรัฐมีคำสั่งให้ยึดหรืออายัด ทรัพย์สิน หรือเป็นบุคคลที่ถูกกำหนด หรือถูกกล่าวหา หรือถูกสงสัยว่าเป็นผู้กระทำความผิดตามกฎหมาย หรือ</p>
<p>6.2.4 บริษัทมีเหตุสงสัยว่าผู้ใช้บริการกระทำความผิด หรือพยายามกระทำความผิดตามที่กฎหมายกำหนด หรือ กระทำการใด ๆ ที่อาจก่อให้เกิดความเสียหายกับบริษัท หรือบุคคลอื่นใด หรือ</p>
<p>6.2.5 กรณีที่ผู้ใช้บริการยกเลิกการใช้บริการหมายเลขโทรศัพท์เคลื่อนที่ที่ใช้ในการเปิดบัญชี เมื่อบริษัทได้ทราบถึงข้อมูลการยกเลิกการใช้บริการหมายเลขโทรศัพท์เคลื่อนที่ดังกล่าว หรือ</p>
<p>6.2.6 ผู้ใช้บริการชาวต่างชาติที่มีสัญชาติ ถิ่นที่อยู่ และอาชีพบางประเภทตามที่บริษัทกำหนด หรือ</p>
<p>6.2.7 ผู้ใช้บริการประพฤติผิดเงื่อนไขใดเงื่อนไขหนึ่งที่กำหนดไว้ในเงื่อนไขการให้บริการนี้ หรือ</p>
<p>6.2.8 ผู้ใช้บริการมิได้เข้าใช้บริการเป็นระยะเวลาติดต่อกันเกินกว่า 12 (สิบสอง) เดือนนับแต่การเข้าใช้บริการครั้งล่าสุด</p>
<p>6.2.9 ผู้ใช้บริการชาวต่างชาติที่หนังสือเดินทางหมดอายุแล้วขณะเข้าใช้บริการ หรือ</p>
<p>6.2.10 บริษัทได้ทราบว่าผู้ใช้บริการตกเป็นผู้ไร้ความสามารถ หรือผู้เสมือนไร้ความสามารถตามกฎหมาย และไม่ได้รับความยินยอมจาก หรือกระทำการแทนโดยผู้ดูแลตามกฎหมายของผู้ใช้บริการในการสมัครและใช้บริการตามเงื่อนไขการให้บริการนี้</p>
<p>ทั้งนี้ บริษัทไม่มีส่วนเกี่ยวข้องหรือรับผิดชอบในความเสียหายที่จะเกิดขึ้นทั้งหมดอันเนื่องมาจากการระงับ และ/หรือยกเลิกการใช้บริการดังกล่าวนอกจากนี้ ในกรณีที่บริษัทมีเหตุอันควรสงสัย หรือบริษัทมีความจำเป็นที่จะต้องปฏิบัติตามกฎหมายใด ๆ บริษัทอาจติดต่อเพื่อร้องขอให้ผู้ใช้บริการชี้แจงข้อมูล นำส่งเอกสารหลักฐาน หรือเอกสารใด ๆ เพิ่มเติม เพื่อให้บริษัทพิจารณา หากผู้ใช้บริการไม่ดำเนินการตามที่บริษัทร้องขอภายในระยะเวลาที่บริษัทกำหนด หรือบริษัทได้รับข้อมูล เอกสารหลักฐาน หรือเอกสารใด ๆ เพิ่มเติม จากผู้ใช้บริการแล้ว และบริษัทเห็นว่าผู้ใช้บริการเข้าลักษณะใดลักษณะหนึ่งตามที่ระบุข้างต้น หรือบริษัทจำเป็นต้องยุติความสัมพันธ์กับผู้ใช้บริการด้วยเหตุผลตามกฎหมาย บริษัทขอสงวนสิทธิ์ดำเนินการยกเลิกการให้บริการ หรือระงับการให้บริการทันที</p>
<p>6.3 ในกรณีที่บริษัทใช้สิทธิยกเลิกการให้บริการ หรือระงับการให้บริการตามข้อ 6.2 ข้างต้น บริษัทมีสิทธิดำเนินการดังต่อไปนี้</p>
<p>หากบัญชีของผู้ใช้บริการมีสินทรัพย์ดิจิทัลเหลืออยู่ บริษัทจะคงสินทรัพย์ดิจิทัลดังกล่าวของผู้ใช้บริการไว้ ผู้ใช้บริการมีสิทธิขอรับสินทรัพย์ดิจิทัลเท่าที่คงเหลือคืนจากบริษัท ด้วยการแจ้งให้บริษัททราบล่วงหน้าผ่านช่องทาง ABC Customer Care หรือช่องทางอื่นตามที่บริษัทกำหนด และดำเนินการตามวิธีการที่บริษัทกำหนด ทั้งนี้ หากพ้นระยะเวลาดังกล่าว บริษัทขอสงวนสิทธิ์ดำเนินการตามนโยบายภายในของบริษัท</p>
<p>ในกรณีที่มีการขอรับสินทรัพย์ดิจิทัลคืน บริษัทจะทำการตรวจสอบความถูกต้องและทำการโอนสินทรัพย์ดิจิทัลเท่าที่คงเหลือให้แก่ผู้ใช้บริการ โดยโอนไปยังบัญชีสินทรัพย์ดิจิทัลของผู้ใช้บริการ หรือบัญชีใหม่ของผู้ใช้บริการ ตามรายละเอียดที่ผู้ใช้บริการจะได้แจ้งให้บริษัททราบ โดยเป็นไปตามวิธีการและเงื่อนไขที่บริษัทกำหนด</p>
<p>6.4 ไม่ว่าข้อใดๆในเงื่อนไขการจะกำหนดไว้เป็นเช่นไรก็ตาม ในกรณีที่การให้บริการได้ถูกยกเลิกหรือระงับการให้บริการไม่ว่าจะด้วยเหตุใดหรือฝ่ายใด หากบัญชีของผู้ใช้บริการมีสินทรัพย์ดิจิทัล (ไม่ว่าจะเป็นสินทรัพย์ดิจิทัลและข้อมูลอิเล็กทรอนิกส์ใด ๆ ในรุปแบบใด รวมถึง โทเคนดิจิทัลใดๆ vouchers และ Non-Fungible Tokens (NFTs) ใดๆ เหลืออยู่ (“สินทรัพย์ที่เหลืออยู่”) ที่รองรับได้เฉพาะเว็บไซต์ของบริษัท/แอปพลิเคชันหรือไม่สามารถโอนไปยังบัญชีสินทรัพย์ดิจิทัลของผู้ใช้บริการ หรือบัญชีใหม่ของผู้ใช้บริการ ที่ไม่ได้มีอยู่กับบริษัท ไม่ว่าด้วยเหตุใด บริษัทขอสงวนสิทธิ์ในการดำเนินการที่จะไม่คืนสินทรัพย์ที่เหลืออยู่ให้ผู้ใช้บริการได้ โดยผู้ใช้บริการตกลงไม่เรียกร้องค่าเสียหายหรือค่าตอบแทนใด ๆ จากบริษัท</p>
<h2>7. คํารับรองของผู้ใช้บริการ</h2>
<p>7.1 กรณีที่ผู้ใช้บริการมีสัญชาติไทย ผู้ใช้บริการรับรองว่าผู้ใช้บริการเป็นผู้มีความสามารถตามกฎหมาย หรือได้รับความยินยอมตามกฎหมายในการสมัครและใช้บริการ รวมทั้งยินยอมผูกพันตามเงื่อนไขการให้บริการฉบับนี้ และ/หรือการเข้าทำสัญญาใดๆ ที่เกี่ยวข้องกับการใช้บริการ หากท่านเป็นผู้ดูแลตามกฎหมายของผู้ใช้บริการผู้ซึ่งเป็นเจ้าของบัญชี ท่านตกลงสมัครใช้บริการ และยินยอมผูกพันตามเงื่อนไขการให้บริการฉบับนี้ และ/หรือการเข้าทำสัญญาใดๆ ที่เกี่ยวข้องกับการใช้บริการในนามของผู้ใช้บริการผู้ซึ่งเป็นเจ้าของบัญชี</p>
<p>กรณีที่ผู้ใช้บริการเป็นชาวต่างชาติ ผู้ใช้บริการรับรองว่าผู้ใช้บริการมีอายุครบ 15 (สิบห้า) ปีบริบูรณ์แล้ว และเป็นผู้มีความสามารถในการผูกพันตามเงื่อนไขการให้บริการฉบับนี้ และ/หรือการเข้าทำสัญญาใดๆ ที่เกี่ยวข้องกับการใช้บริการ โดยเป็นไปตามที่กฎหมายในประเทศของตนเองกำหนด</p>
<p>ทั้งนี้ ผู้ใช้บริการ และ/หรือผู้ดูแลตามกฎหมายของผู้ใช้บริการเข้าใจดีว่าผู้ใช้บริการต้องรับผิดชอบต่อผลทางสินทรัพย์ดิจิทัล หรือผลอื่นใดที่เกิดขึ้น หรืออาจเกิดขึ้นอันเนื่องมาจากการใช้บริการที่ผู้ใช้บริการเป็นผู้กระทํา หรือที่ผู้ใช้บริการ และ/หรือผู้ดูแลตามกฎหมายของผู้ใช้บริการอนุญาตให้บุคคลที่สามใช้ข้อมูลการลงทะเบียน รหัสผ่าน หรือข้อมูลอื่นใดของผู้ใช้บริการ</p>
<p>7.2 ผู้ใช้บริการรับรองว่าจะไม่ใช้บริการในการทําธุรกรรมทางสินทรัพย์ดิจิทัลที่มีวัตถุประสงค์อันมิชอบด้วยกฎหมาย ไม่ว่าจะเป็นการพนัน การค้าบริการทางเพศ การฟอกเงิน หรือนำบัญชีไปแสวงหาประโยชน์ ไม่ว่าจะเพื่อประโยชน์ของผู้ใช้บริการและ/หรือบุคคลอื่น ซึ่งมีลักษณะเป็นตัวแทนรับชำระสินทรัพย์ดิจิทัล หรือมีลักษณะเป็นช่องทางการฝากและถอนสินทรัพย์ดิจิทัล หรือนำไปประกอบธุรกิจในรูปแบบต่าง ๆ รวมถึง การกระทําซึ่งมีลักษณะฝ่าฝืนต่อความสงบเรียบร้อยศีลธรรมอันดีของประชาชน ละเมิดสิทธิทางทรัพย์สินทางปัญญาของผู้อื่น หรือเป็นการกระทําผิดกฎหมายอื่นใด รวมถึง จะไม่ทำให้แอปพลิเคชัน หรือเครือข่ายที่เชื่อมต่อกับแอปพลิเคชันต้องเสียหาย หรือจะไม่ทำให้เกิดการรบกวนการใช้งานแอปพลิเคชันของบุคคลอื่นใด ไม่พยายามเข้าสู่แอปพลิเคชัน หรือเครือข่ายที่เชื่อมต่อกับแอปพลิเคชัน โดยปราศจากอำนาจไม่ว่าด้วยวิธีการเจาะระบบ (hacking) ขโมย สำเนา หรือทำลายฐานข้อมูล ทำลายรหัสลับส่วนตัว (password mining) หรือวิธีการอื่นใด ดังนั้น หากเกิดความเสียหายใด ๆ ขึ้นแก่บริษัท หรือบริษัทถูกเรียกร้องให้ต้องรับผิดใด ๆ จากการที่ผู้ใช้บริการทําธุรกรรมทางสินทรัพย์ดิจิทัลผ่านบริการของบริษัทเพื่อจุดประสงค์ดังกล่าวข้างต้น หรือจากการที่ผู้ใช้บริการกระทำการใดอันเกี่ยวข้องกับแอปพลิเคชันดังกล่าวข้างต้น บริษัทมีสิทธิระงับหรือยกเลิกการให้บริการได้ทันที และผู้ใช้บริการจะต้องรับผิดชอบชดใช้ค่าเสียหายให้แก่บริษัททุกประการ ทั้งนี้ บริษัทไม่มีส่วนเกี่ยวข้องหรือรับผิดชอบในความเสียหายทั้งหมดที่จะเกิดขึ้น</p>
<p>7.3 ผู้ใช้บริการรับรองว่าข้อมูลที่ให้แก่บริษัทตามข้อ 2.1 ของเงื่อนไขการให้บริการฉบับนี้ และข้อมูลอื่นใดที่ผู้ใช้บริการส่งมอบให้แก่บริษัท เป็นข้อมูลที่ถูกต้องทุกประการ หากบริษัทตรวจพบว่าผู้ใช้บริการปลอมแปลงข้อมูลเอกสาร และ/หรือสวมรอยเป็นบุคคลใดไม่ว่าบุคคลนั้น จะยินยอมหรือไม่ในการสมัครใช้บริการนี้ บริษัทสงวนสิทธิ์ระงับหรือยกเลิกการให้บริการได้ทันที และผู้ใช้บริการจะต้องรับผิดชอบชดใช้ค่าเสียหายให้แก่บริษัททุกประการ ทั้งนี้ ไม่ว่าผู้ใช้บริการจะมีเจตนาทุจริตหรือไม่ก็ตาม</p>
<p>7.4 ผู้ใช้บริการรับรองว่าตกลงผูกพันปฏิบัติตามและให้ความร่วมมือ รวมถึงตกลงจัดเตรียมข้อมูล และ/หรือจัดส่งเอกสารหลักฐาน หรือเอกสารใด ๆ ซึ่งบริษัทอาจร้องขอให้ส่งเพิ่มเติมเพื่อวัตถุประสงค์ในการพิจารณาให้เปิดใช้บริการ ให้บริการ ทำธุรกรรมใด ๆ หรือเพื่อปฏิบัติตามข้อกําหนด ประกาศกฎระเบียบ หรือบทบัญญัติของกฎหมายใด ๆ ที่เกี่ยวข้องกับการดําเนินการตามเงื่อนไขการให้บริการฉบับนี้ ทั้งที่มีอยู่ในปัจจุบันและ/หรือที่จะมีขึ้นต่อไปในภายหน้าโดยเคร่งครัด</p>
<h2>8. ข้อจำกัดความรับผิดของบริษัท</h2>
<p>8.1 บริษัทจะให้บริการอย่างดีที่สุดเพื่อให้ผู้ใช้บริการได้รับบริการที่พึงพอใจ ดังนั้น หากการให้บริการใด ๆ ของบริษัทเกิดความผิดพลาด ล่าช้า ไม่ว่าเกิดขึ้นจากระบบคอมพิวเตอร์ ระบบอินเตอร์เน็ต อุปกรณ์อิเล็กทรอนิกส์ต่าง ๆ หรือระบบอื่นใดที่เกี่ยวข้องกับการให้บริการ รวมทั้งระบบเครือข่ายโทรศัพท์เคลื่อนที่ และไม่ว่าจะเกิดจากเหตุใด ๆ ผู้ใช้บริการตกลงไม่ยกเอาเหตุขัดข้องดังกล่าวมาเป็นข้อเรียกร้องค่าเสียหายใด ๆ จากบริษัท</p>
<p>8.2 ผู้ใช้บริการรับทราบว่าบริษัทเป็นเพียงผู้ให้บริการแอปพลิเคชัน ABC Wallet ในการอํานวยความสะดวกในการแลกเปลี่ยนให้ได้มาซึ่งสินค้า และ/หรือบริการ และทําธุรกรรมตามคําสั่งของผู้ใช้บริการ ดังนั้น หากมีปัญหาเกิดขึ้นกับสินค้า และ/หรือบริการ หรือมีความชํารุดบกพร่องของสินค้า และ/หรือบริการ หรือเกิดข้อพิพาทใด ๆ ผู้ใช้บริการต้องดําเนินการติดต่อกับผู้ขาย และ/หรือผู้ให้บริการของสินค้า และ/หรือบริการเหล่านั้นด้วยตนเอง อนึ่ง ในการให้บริการ บริษัทไม่มีส่วนรู้เห็นในสัญญา ข้อกําหนด หรือสิทธิและหน้าที่ต่าง ๆ ซึ่งผู้ใช้บริการและผู้ขายและ/หรือผู้ให้บริการมีต่อกัน ดังนั้น หากมีข้อพิพาทอันเนื่องมาจากการให้บริการของบริษัทเกิดขึ้น ผู้ใช้บริการจะต้องเป็นผู้รับผิดชอบ และ/หรือดําเนินการแก้ไขข้อพิพาทด้วยตนเอง โดยบริษัทไม่มีส่วนเกี่ยวข้องแต่อย่างใด</p>
<p>8.3 บริษัทขอสงวนสิทธิ์ไม่รับผิดชอบในทุกกรณีต่อความสูญหาย หรือเสียหาย ไม่ว่าจะโดยทางตรง หรือโดยทางอ้อม อันเกิดขึ้นกับข้อมูลในโทรศัพท์เคลื่อนที่ หรือโทรศัพท์เคลื่อนที่ หรืออุปกรณ์อื่นใด อันเนื่องจากการใช้บริการของผู้ใช้บริการ</p>
<p>8.4 บริษัทขอสงวนสิทธิ์ไม่รับผิดชอบในทุกกรณีต่อความสูญหาย หรือเสียหาย อันเกิดขึ้นกับสินทรัพย์ใน Source of Funds ที่ผูกกับบัญชีของผู้ใช้บริการ รวมถึงจำนวนสินทรัพย์ดิจิทัลในบัญชี ABC Wallet ของผู้ใช้บริการ อันเนื่องจากการที่โทรศัพท์เคลื่อนที่ หรืออุปกรณ์อื่นใดของผู้ใช้บริการได้สูญหาย หรือถูกขโมย หรือผู้ใช้บริการถูกหลอกลวง หรือจาก Malware หรือ Computer Virus หรือจากการโจมตีทางอิเล็กทรอนิกส์อื่นใดบนโทรศัพท์เคลื่อนที่ หรืออุปกรณ์อื่นใดของผู้ใช้บริการที่ใช้บริการ หรือจากเหตุสุดวิสัยอื่นใด โดยผู้ใช้บริการจะต้องแจ้งขอระงับการใช้บัญชี Source of Funds ดังกล่าวต่อบริษัท หรือต่อผู้ให้บริการ Source of Funds ดังกล่าวโดยทันที ในกรณีที่เกี่ยวกับสินทรัพย์ดิจิทัลในบัญชี ABC Wallet ของผู้ใช้บริการ ผู้ใช้บริการสามารถแจ้งความประสงค์ขอระงับการใช้สินทรัพย์ดิจิทัลในบัญชีด้วยตนเองผ่านช่องทาง ABC Customer Care หรือช่องทางอื่นตามที่บริษัทกำหนด</p>
<p>8.5 บริษัทมีฐานะเป็นเพียงผู้ให้บริการซึ่งให้บริการผ่านแอปพลิเคชัน และช่องทางอื่นๆ (ถ้ามี) ตามที่บริษัทกำหนดเท่านั้น บริษัทไม่มีส่วนรู้เห็น หรือมีส่วนร่วม หรือให้การสนับสนุนในการกระทำการใดๆ ของผู้ใช้บริการ อันเกี่ยวกับการใช้บริการ และ/หรือการใช้แอปพลิเคชัน รวมถึงช่องทางอื่นๆ ดังกล่าว หากผู้ใช้บริการได้กระทำการใดๆ ไม่ว่าจะด้วยเจตนาหรือไม่ก็ตาม อันเป็นการกระทำผิดกฎหมาย และ/หรือก่อให้เกิดความเสียหายต่อบุคคลอื่น ไม่ว่าทางตรงหรือทางอ้อม ผู้ใช้บริการตกลงรับผิดชอบต่อการกระทำ และ/หรือความเสียหายต่อบุคคลภายนอกหรือผู้ที่ได้รับความเสียหายเองโดยตรงทั้งสิ้น</p>
<p>8.6 บริษัทขอสงวนสิทธิ์ในการรับผิดชอบใดๆ ก็ตามอันเกี่ยวกับกฎหมายคุ้มครองข้อมูลส่วนบุคคล หรือกฎหมายอื่นใดก็ตาม อันเนื่องมาจาการที่ผู้ใช้บริการปกปิดข้อมูล หรือให้ข้อมูลที่ไม่ตรงกับความเป็นจริงแก่บริษัท หากผู้ใช้บริการปกปิดข้อมูล หรือให้ข้อมูลที่ไม่ตรงกับกับความเป็นจริงดังกล่าว ผู้ใช้บริการตกลงรับผิดชอบในความเสียหายใดๆ ที่เกิดขึ้นกับบริษัท และ/หรือบุคคลภายนอกทั้งสิ้น</p>
<h2>9. ข้อมูลส่วนบุคคล</h2>
<p>ผู้ใช้บริการตกลงและรับทราบว่า บริษัทอาจดำเนินการเก็บรวบรวม ใช้ หรือเปิดเผย ข้อมูลส่วนบุคคล ซึ่งรวมถึงแต่ไม่จำกัดเพียง ข้อมูลตามบัตรประชาชน ข้อมูลที่จำเป็นในการติดต่อ ตำแหน่งที่อยู่ (location) ข้อมูลชีวภาพ (Biometrics) ข้อมูลสมุดโทรศัพท์ (phonebook) ของผู้ใช้บริการ และ/หรือที่ผู้ใช้บริการที่ได้ให้ไว้แก่บริษัท และ/หรือที่อยู่ในความครอบครองของบริษัท และ/หรือที่บริษัทได้รับหรือเก็บรวบรวมจากแหล่งอื่นหรือบุคคลอื่นใดโดยถูกต้องตามกฎหมาย เพื่อวัตถุประสงค์ในการพิจารณาคำขอลงทะเบียนสมัครบัญชี การพิสูจน์/ยืนยันตัวตน การใช้บริการ การให้บริการช่วยเหลือ การติดต่อสอบถาม การทำสถิติ การวิเคราะห์วิจัยข้อมูลเพื่อพัฒนาบริการหรือให้สิทธิประโยชน์ที่อาจเป็นประโยชน์ต่อผู้ใช้บริการอันเกี่ยวเนื่องกับบริการ หรือมุ่งเน้นให้ผู้ใช้บริการได้รับบริการที่ดี การส่งข้อมูลข่าวสาร รวมถึงการดำเนินการใดๆ เพื่อวัตถุประสงค์ใดๆ ที่เกี่ยวข้องกับการให้บริการ ที่ผู้ใช้บริการอาจสนใจหรือเป็นประโยชน์แก่ผู้ใช้บริการ ผ่านช่องทางการแจ้งเตือนบนแอปพลิชัน และช่องทางการติดต่อที่ผู้ใช้บริการได้แจ้งไว้ ซึ่งบริษัทมีสิทธิโดยชอบตามกฎหมายอันเนื่องมาจากการให้บริการ และผู้ใช้บริการรับทราบว่าบริษัทอาจส่งหรือโอนข้อมูลส่วนบุคคลของผู้ใช้บริการให้แก่นิติบุคคลที่มีอำนาจควบคุมบริษัทหรืออยู่ภายใต้การควบคุมของบริษัท และนิติบุคคลที่อยู่ภายใต้การควบคุมเดียวกันกับบริษัท รวมถึงนิติบุคคลหรือบุคคลอื่นใดที่บริษัทเป็นคู่สัญญาหรือมีนิติสัมพันธ์ด้วย ตลอดจนบุคคลหรือนิติบุคคคลภายนอกซึ่งมีหน้าที่ประมวลผลข้อมูลส่วนบุคคลทั้งภายในและนอกประเทศ ทั้งนี้ กรณีที่บริษัทมีความจำเป็นที่จะต้องส่งหรือโอนข้อมูลส่วนบุคคลของผู้ใช้บริการไปยังบุคคลหรือนิติบุคคลนอกประเทศที่มีมาตรฐานการคุ้มครองข้อมูลส่วนบุคคลไม่เพียงพอตามที่กฎหมายกำหนด บริษัทรับรองว่าบริษัทจะดำเนินการให้มีมาตรการคุ้มครองข้อมูลส่วนบุคคลที่เหมาะสมและสอดคล้องกับมาตรฐานตามที่กฎหมายกำหนด</p>
<p>ผู้ใช้บริการสามารถตรวจสอบและศึกษารายละเอียดอื่น ๆ ผ่านนโยบายการคุ้มครองข้อมูลส่วนบุคคลของบริษัท ได้ที่ https://policies.ascendbit.net</p>
<h2>10. ภาษา</h2>
<p>การแปลเงื่อนไขการให้บริการฉบับนี้ ไม่ว่าจะแปลเป็นภาษาใดก็ตาม มีไว้เพื่ออำนวยความสะดวกของผู้ใช้บริการเท่านั้น ไม่ได้มีเจตนาใดๆ ที่จะปรับเปลี่ยนเงื่อนไขการให้บริการ ในกรณีที่มีข้อความขัดแย้งกันระหว่างฉบับภาษาไทยและภาษาอื่นๆ ที่ไม่ใช่ภาษาไทย ให้ยึดข้อความตามภาษาไทย</p>
<h2>11. กฎหมายที่ใช้บังคับ</h2>
<p>เงื่อนไขการให้บริการฉบับนี้ ให้ใช้บังคับและตีความตามกฎหมายแห่งราชอาณาจักรไทย โดยไม่ต้องคำนึงถึงบทบัญญัติว่าด้วยการขัดกันแห่งกฎหมาย</p>
<h2>12. การแยกส่วนกัน</h2>
<p>ถ้าข้อกำหนด หรือเงื่อนไขใดๆ ของเงื่อนไขการให้บริการนี้เป็นโมฆะ หรือไม่สมบูรณ์ตามกฎหมายใดๆ ให้ถือว่าข้อกำหนด หรือเงื่อนไขอื่นๆ ของเงื่อนไขการให้บริการที่สมบูรณ์แยกจากส่วนที่เป็นโมฆะ หรือไม่สมบูรณ์ และมีผลใช้บังคับได้ต่อไป</p>
<h2>13. การไม่สละสิทธิ</h2>
<p>ในกรณีที่บริษัทไม่บังคับใช้ข้อกำหนด หรือเงื่อนไขใดของเงื่อนไขการให้บริการนี้ จะไม่กระทบถึงสิทธิของบริษัทในการบังคับใช้ข้อกำหนด หรือเงื่อนไขนั้นในภายหลัง และการสละสิทธิในการกระทำผิดข้อกำหนด หรือเงื่อนไขใดของผู้ใช้บริการ จะไม่ถือเป็นการสละสิทธิในการกระทำผิดข้อกำหนด หรือเงื่อนไขดังกล่าวครั้งต่อไป หรือการสละสิทธิในข้อกำหนด หรือเงื่อนไขอื่นใด</p>
<p>เวอร์ชั่น 1.0 (30 มิ.ย. 2565)</p>
</body>
</html>
